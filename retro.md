# Retrospektiivitekniikat

## Start, Stop, Continue, More of, Less of Wheel


Tässä retrospektiivitekniikassa piirretään paperille ympyrä, jossa on viisi lohkoa: start, 
stop, continue, more of ja less of. Nämä edustavat asioita, joita pitäisi alkaa tehdä, joiden tekeminen pitäisi 
lopettaa, joita pitäisi jatkaa entisellään, ja tehdä enemmän tai vähemmän. Kunkin lohkon sisällöstä 
keskustellaan tiimin kesken ja annetaan tiimille aikaa pohtia, millaiset asiat kuuluvat mihinkin lohkoon.

Jos tiimissä on yli kahdeksan henkeä, sen voi jakaa pienryhmiin, joissa kussakin pohditaan yhtä aspektia, 
esimerkiksi testausta. Kukin ryhmä kirjaa ajatuksensa paperille kahdeksassa minuutissa ja sen jälkeen luetaan 
muiden tulokset. Tämän jälkeen tehdään tarvittavat lisäykset papereihin ja päätetään, miten tulevissa 
projekteissa tai sprinteissä muutetaan tiimi(e)n toimintaa. Palaverin pituus on 10 minuuttia pienillä tiimeillä 
ja 25 suuremmilla.


## Glad, Sad, Mad


Tämän retrospektiivitekniikassa palaverin pituus on rajattu tuntiin. Jokainen osallistuja saa vartin aikaa 
kirjoittaa erillisiin kortteihin omat mietteensä Glad, Sad ja Mad -kategorioissa. Tämän jälkeen jokainen 
kertoo pikaisesti korttiensa otsikoista ja otsikot kirjataan taululle äänestystä varten. Tämäkin vaihe kestää 
noin vartin. Tiimi valitsee äänestämällä, mitkä positiiviset, negatiiviset ja ärsyttävät asiat palaverissa käsitellään. Käsittelyjärjestys on eniten ääniä saaneesta alaspäin, kunnes tunti 
tulee täyteen, tai kaikki aiheet on käsitelty.
